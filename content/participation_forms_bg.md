# Форми на участие в Данни за добро
Има две форми на участие в сдружение “Данни за добро” - като член и като доброволец. Двете форми на сътрудничество носят различни отговорности и права в рамките на организацията, като всеки има право да избере коя форма отговаря по-добре на нуждите и очакванията му.

# Членове

Членовете са хора, които искат да имат системна ангажираност с организацията и нейното развитие, като работата по конкретни data science задачи е само част от този процес. Като член на Сдружението, участвате активно в изграждане облика на сдружението и придавате съдържание на този облик.  

**Кой може да стане член?** - Всеки, който прояви желание, може да поиска да стане член. 

**Как се става член?** - Член се става след одобрение на кандидатурата от УС.

**Какви са задълженията на членовете?**
- Участие в годишното Общо събрание ;
- Плащане на членски внос от 100 лв. на година (за студенти членството е безплатно);
- Участие в евентуални извънредни общи събрания.

**Какво е желателното ниво на ангажираност?**
- Присъствие на седмичната административна среща ;
- Участие в оперативни дискусии, взимане на позиция и гласуване по текущи въпроси ;
- Дългосрочна ангажираност по конкретна тема и помощ в развитието на дейност на сдружението по съответната тема чрез техническа работа, изследователска  дейност или комуникация.

**Какво носи членството?**
- Възможност за принос по реални и обществено значими задачи, съобразени с желанието и личната мотивация на всеки член ;
- Право на участие в процесите, свързани с управлението и вземането на решения в Сдружението - определяне целите на организацията, подбор на проекти, дефиниране на комуникационната стратегия и др. ;
- Мейл акаунт “@data-for-good.bg” и  достъп до споделените ресурси на Сдружението ;
- Достъп до нашата мрежа от контакти и възможност за професионални изяви от името на Сдружението ;
- Достъп до ежегодно специално организирано събитие, запазено за членове на Сдружението.

# Доброволци

Като доброволец в “Данни за Добро”, имаш възможност да работиш по конкретни задачи, които вече са дефинирани от нас. Ние се ангажираме с организацията и дефиниране обхвата на проекта, а ти можеш да се захванеш с разрешаването на конкретен проблем.  Задачите ще са съобразени с твоята експертиза и възможности. 

Въпреки че основната дейност на организацията е работата с данни, за успешното изпълнение на задачите и за развитието на Сдружението имаме нужда от доброволци с опит в сферата на дизайна, комуникацията и организацията на проекти.

**Кой може да стане доброволец?** - Всеки, който прояви желание.

**Как се става доброволец?** 
- Няма нужда от формално оформление на заявлението и няма критерии за подбор за вътрешни задачи. 
- Подбор при работа по конкретен проект за друга организация: интервю и кратка задача. Доброволците без много опит могат да получат менторство и подкрепа от по-опитните членове и доброволци.

**В какво се изразява доброволчеството?**

Доброволчеството се изразява в работа по конкретни задачи, свързани с обработката и анализа на данни, както и с визуализирането и на получените резултати и тяхната комуникация.
Проектите се реализират в партньорство с хора, които имат опит в даден сектор (образование, околна среда и т. н.) което позволява по-задълбочено запознаване с неговата проблематика, както и валидация на направените изводи.
В зависимост от проекта и предпочитанията на доброволеца, работата може да се извършва в екип с други доброволци или самостоятелно.

**Какви са ползите от доброволчеството?** 
- Принос по реални и обществено значими задачи ;
- Възможност за придобиване на опит чрез разрешаване на интересни проблеми ;
- Блог пост публикация на уеб страницата на Сдружението отразяваща индивидуален принос ;
- Участие в общност, споделяща сходни ценности.