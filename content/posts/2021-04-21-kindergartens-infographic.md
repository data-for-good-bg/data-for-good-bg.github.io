---
title: Прием в общински детски ясли и градини в София - инфографика
date: 2021-04-21 00:00:00
description: Интересни диаграми и интерактивни карти за свободни места и брой кандидатстващи деца в детски ясли и градини в гр. София.     
featured_image: /img/posts/Sofia-kindergarten-admission-map.png
authors: [ "magdalena-petrova" ]
categories: [ "education" ]
tags: []
lang: bg
draft: false
type: "blog"
---

С въвеждането на критерия за уседналост при приема на деца в детските градини и ясли много родители живеещи над 3 г. в София се надяваха на по-голям шанс за прием в детско заведение.
Стандартният максимален брой точки по общи критерии тази година е 13. Дали обаче 13 т. са достатъчни за да бъде прието дете в детска ясла или градина в София на първо класиране?
Това провери Магдалена Петрова - доброволец в "Данни за добро" и Data Scientist в отпуск по майчинство.
<br/><br/>

[ ![](/img/posts/Sofia-kindergarten-admission-probability-infographic-19.04.2021-small.png) ](/img/posts/Sofia-kindergarten-admission-probability-infographic-19.04.2021-large.png)

<!--
### Интерактивни карти

* [Набор 2020](https://kepler.gl/demo/map/carto?mapId=813ff022-e4d5-d3dc-e3ce-01fff3327423&owner=data-for-good-bg&privateMap=false)
* [Набор 2019](https://kepler.gl/demo/map/carto?mapId=d384e6da-932c-5b42-e824-a4f9854d924b&owner=data-for-good-bg&privateMap=false)
* [Набор 2018](https://kepler.gl/demo/map/carto?mapId=d5eb737b-4b8b-df0f-3800-83de5daae37d&owner=data-for-good-bg&privateMap=false)
-->

### Как са обобщени данните?
Данните са взети от Информационна система за обслужване на детските заведения (ИСОДЗ) и са актуални към 19.04.2021. С помощта на Python е компилирана достъпната информация за свободни места по район, детско заведение и групи за децата родени през 2020 г., 2019 г. и 2018 г., както и кандидатурите на деца към 19.04.2021. Всяко дете е преброено веднъж с максималния си брой точки в района, за който се отнасят. Тъй като инфографиката има за цел да даде най-обща картина, не са разглеждани свободните места по социални критерии и хронични заболявания.

### Какви промени настъпиха в ИСОДЗ след новото отваряне на системата на 13.05.2021?
##### (допълнение от 14.05.2021)
Първата седмица на месец май 2021 г. беше белязана от много празници, но за десетки хиляди родители в София тя бе и време на трескави пресмятания на проценти и вероятности. 7 май беше крайният срок за кандидатстване и подреждания на желания за записване на деца в детски заведения през електронната система на Столична община - ИСОДЗ, а резултатите трябваше да бъдат обявени на 14 май. Тъй като традиционно кандидатстващите са с хиляди повече от обявените места, тези няколко дни са напрегнато време за родителите на деца с различен шанс за успех при класирането. Затова и изненадващата новина от 13 май за повторно отваряне на ИСОДЗ и изместване на сроковете беше посрещната с много негативни емоции. Причината, с която беше обяснено това, беше коригиране на критерий "адрес, който родителят иска да използва при класирането". Освен коригирането на данни, обаче, повторното "отключване" на системата даде възможност и за регистриране на нови кандидатури. Имаше ли такива през първия ден и ако да, колко бяха те? На тези въпроси дава отговор новата визуализация на "Данни за добро" България.
<br/><br/>
[ ![](/img/posts/Sofia-kindergarten-reopening-of-system-13.05.2021.png) ](/img/posts/Sofia-kindergarten-reopening-of-system-13.05.2021.png)

### Как изглеждат крайните данни след заключване на системата ИСОДЗ на 15.05.2021?
##### (допълнение от 16.05.2021)
[ ![](/img/posts/Sofia-kindergarten-system-closed-on-15.05.2021.png) ](/img/posts/Sofia-kindergarten-system-closed-on-15.05.2021.png)

### За „Данни за добро”
„Данни за добро” е сдружение с нестопанска цел определено за осъществяване на общественополезна дейност. Ние създаваме общност от специалисти и съмишленици с опит в работата с данни, които да развиват значими за обществото проекти, както и да подпомагат активно организациите от неправителствения сектор да се справят с предизвикателствата чрез извличането на знание от данните.
