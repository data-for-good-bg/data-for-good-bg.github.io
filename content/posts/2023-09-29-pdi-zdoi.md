---
title:  Как използвахме ЗДОИ през 2022 и 2023?
date: 2023-09-29 00:00:00
description: Сдружението бе наградено с грамота за НПО най-активно използвала правата си по ЗДОИ. Ето обзор на работата ни със ЗДОИ през 2022.   
featured_image: /img/posts/2023-09-29-pdi-zdoi/post_main.png
authors: [ "nikola-tulechki" ]
categories: [ "democracy" ]
tags: []
lang: bg
draft: true
type: "blog"
---

На 28 септември 2023, по случай [Международния ден на правото да знам](https://en.wikipedia.org/wiki/International_Day_for_Universal_Access_to_Information) се състоя двадесет и първата [церемония за връчване на награди](https://www.righttoknowday.net/awards/) за принос в областта на достъпа до информация. На събитието, организирано от [Програма Достъп до Информация](https://www.aip-bg.org/), Данни за добро бяхме номинирани в категорията "НПО най-активно използвала правата си по ЗДОИ" и наградени с грамота. Това признание е важно за нас, защото то показва, че постигаме основната [цел на сдруженито](https://data-for-good.bg/posts/2021-04-18-dfg-mission/), а именно да правим данните по-достъпни за обществото.

В рамките на нашата дейност често ни се налага да ползваме Законът за достъп до обществена информация (ЗДОИ) за да искаме данни от различни държавни администрации. Понеже специалността ни е работата с данни, се стремим исканията ни да са възможно най-изчерпателните, като същевременно създаваме минимално усилие на администрациите. Подходът ни е да проучим първо с какви масиви разполага дадена администрация, как са структурирани, какво обхващат и след това да поискаме извлечение от конкретен масив. Така получаваме богати набори с данни, които вече можем да обработваме и да извлачихме знание от тях. В ретроспекция този подход се оказва и доста печеливш откъм отношения с институциите. Можем да се похвалим че досега не сме получавали мълчалив отказ и в повечето случаи данните които искаме ни се дават във формата и качеството, което очакваме. 

Ето няколко примера, в които сме използвали данни получени по реда на този закон.

# Данни за училища и детски градини

Чрез няколко искания към МОН и към Столична Община, получихме изчерпателни данни за локацията и капацитета на сградите на детските градини и училищата в България. Тези данни използваме в рамките на проекта ни за [анализ на съществуващи бариери пред достъпа до детска градина](https://data-for-good.bg/posts/2023-03-18-tsa-project/), който правим с подкрепата на [Тръста за Социална Алтернатива](https://socialachievement.org/bg/). Част от данните също сме добавили към отворената мрежа от знание Уикиданни, където вече е възможно да се търсят български образователни институции. Можете да ги разгледате на [картата](https://w.wiki/7bXP), генерирана автоматично от [тази заявка](https://w.wiki/7bXS) в уикиданни:

Също благодарение на ЗДОИ изискахме от Столична Община данни за посещаемостта на детските градини в София. Комбинирахме ги с данните от системата за кандидатстване и направихме анализ за [приема и посещаемост в общинските детски ясли и градини в София през учебната 2021/2022 година](https://data-for-good.bg/posts/2022-03-15-sofia-kindergartens-2021-2022/). Самите данни са достъпни и като [интеркативно приложиение](https://data-for-good.bg/sofia-kindergartens/)

# Изборни данни и обхват на изборните секции в София

От 2019-та година, преди всеки избор, Столична Община публикува много детайлна карта с обхвата на изборните секции. Тази данни целят да ориентират избирателите къде да гласуват и са достъпни за кратко на страницата на столична община по време на кампанията. Благодарение на ЗДОИ системно изискваме от общината обхвата на секциите в машинночетим вид и го интегрираме към отворената [мрежа от знание с изборни данни](https://www.ontotext.com/blog/5-star-linked-open-elections-data/), която поддържаме от няколко години. 

Тези данни, интегрирани с отворените данни, които ЦИК публикува след всеки избор са в основата на много наши анализи както и в основата на немалко значими журналистически разследвания свързани с електорални нагласи и купен и контролиран вот. Пример са докладите за [Купен и контролиран вот](https://acf.bg/bg/kontroliraniyat-i-kupen-vot-v-balgariya-2/), който традиционно правим съвместно с фондация "Антикорупционния Фонд", както и серията прекрасни предизборни пътеписи на Йоан Запрянов[^1] (Капитал) и на Лора Филева[^2] (Дневник) 

Самите географски данни, както и всички останали са достъпни в мрежата от знание и всеки може да ги ползва. Ето една [примерна карта](https://api.triplydb.com/s/Hja4kxD6v) със секциите в София оцветени по избирателна активност през парламентарните избори от април 2023. 

В бъдеще ще продължим да използваме инструментите които ЗДОИ дава, като се надяваме все повече и повече да създаваме устойчиви отношения и механизми за споделяне на данни с администрациите.

[^1]: [Там, където има само ГЕРБ и ДПС (част 1/4)](https://www.capital.bg/politika_i_ikonomika/bulgaria/2021/06/14/4220945_tam_kudeto_ima_samo_gerb_i_dps_chast_14/)

[^2]: [Избори на кесията: Якоруда между ДПС, възхищението към Путин и надеждата да останеш тук](https://www.dnevnik.bg/izbori-2023/2023/03/21/4462398_izbori_na_kesiiata_iakoruda_mejdu_dps_vuzhishtenieto/)

![/img/posts/2023-09-29-pdi-zdoi/gramota.jpg](/img/posts/2023-09-29-pdi-zdoi/gramota.jpg)

![/img/posts/2023-09-29-pdi-zdoi/magi-pdi.jpg](/img/posts/2023-09-29-pdi-zdoi/magi-pdi.jpg)

