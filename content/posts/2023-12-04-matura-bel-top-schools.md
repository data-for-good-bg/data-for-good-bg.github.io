---
title: Малки общини постигат високи резултати на матурите
date: 2023-12-04 00:00:00
description: Анализ на представянето на матурите по БЕЛ в малките общини в България за 2023 г.
featured_image: []
authors: [ "teodora-atanasova", "daniel-cholakov" ]
categories: [ "education" ]
tags: []
lang: bg
use_math: false
type: "blog"
---

# Малки общини постигат високи резултати на матурите

Неравенството в България е голямо според това къде живееш. Не би трябвало мястото ти на израстване да определя качеството ти на живот с такава сила, но доходите в София са най-високи, след това в големите градове и на дъното са малките населени места. Подобно е в училищата, като например постиженията на учениците на матурите. Или това е вярно поне средно статистически. В общините извън областните градове, да ги наречем “малки общини”, на матури се явяват една трета (14 хиляди) от зрелостниците в България (46 хиляди). Положителни изключения има, обаче, и те носят надежда!

## Общините с областни градове имат по-високи резултати

Средните оценки на матурата по български език и литература (БЕЛ) са с 0,6 единици по-високи в областните градове, почти всяка година.

![/static/img/posts/2023-12-04-matura-bel-top-schools/12.png](/static/img/posts/2023-12-04-matura-bel-top-schools/12.png)

*Графика: Средни оценки и брой явили се (в хиляди) на матурата по БЕЛ за периода 2019-2023 в областните градове и общините извън областните градове*

## Най-силните общини извън областните градове са разпръснати из Южна България

Впечатляваща е водещата позиция на общини около Смолян. Общо 6 от топ 10 общините за 2023 г. са в Южна България. За сравнение, през 2017 г. са водили старопланински общини - Карлово, Казанлък.

![/static/img/posts/2023-12-04-matura-bel-top-schools/9.png](/static/img/posts/2023-12-04-matura-bel-top-schools/9.png)

Трайното добро представяне на Челопеч, Златоград, Божурище подсказва, че там се случва нещо положително през годините. От друга страна, необичайният скок на Ивайловград предполага, че 2023 е необичайно добра за общината.
Някои общини имат [по-високи доходи](https://265obshtini.bg/) (Челопеч, Божурище) и други имат големи предприятия, но това невинаги е задължително.
Имайте предвид, че ефектът от тези общини върху страната е сравнително малък - в 5 от тях на матурата са се явили само по 20-30 ученици.

![/static/img/posts/2023-12-04-matura-bel-top-schools/4_1.png](/static/img/posts/2023-12-04-matura-bel-top-schools/4_1.png)

*Таблица: Класиране сред общините извън областните градове, матура БЕЛ*

## Как направихме анализа. Какво следва. За авторите

Благодарим на МОН за споделянето на данните публично.
Данните са от матурите по БЕЛ (български език и литература) за 2023 г. Изключват септемврийската сесия (може да я добавим, ако има интерес). Областния град намираме като за всяко училище сравняваме името на населеното място с името на областта.

Можете също да:
- Прочетете предишната статия за матурите: [Средношколците вече полагат по средно две матури, като отливът от СТЕМ може да е притеснителен](https://data-for-good.bg/posts/2023-08-12-matura-stem-over-time/).
- Разгледате резултатите на училищата на карта: [Резултати от изпити по училища - ДЗИ и НВО](https://lookerstudio.google.com/reporting/9e7ab835-153b-4a0d-bc29-2b3ec8cf32f5/page/bv2bD).
- Разгледате кода на анализа за текущата статия: [Тетрадка с анализа](https://colab.research.google.com/drive/1KXoPkhek5bpY49iE68BYxSwx8rnjNf11?exids=71471469%2C71471463).

Ако има интерес към темата, ще се радваме да поговорим с училищни и общински представители в посочените общини. Също, може да е показателно да сравним резултатите с икономическата ситуация в общините - от доходите на семействата до общинските бюджети за образование и средния брой ученици на учител.

*За авторите*

[“Данни за добро”](https://data-for-good.bg/) подкрепя представителите на гражданския сектор, които работят за разрешаването на значими задачи в обществена полза, като предоставят знания и услуги свързани с обработка и анализ на данни.

[“Образование без раници”](https://www.google.com/url?q=https://obr.education/stani-daritel/&sa=D&source=docs&ust=1701126229605947&usg=AOvVaw0TIR0PVvKVkWX1LO-y35dz) работи българските деца да имат най-добрите в света безплатни образователни ресурси и в подкрепа на всички, ангажирани в образованието и в постигането на високи образователни успехи - учащите, учителите, семейството и всички други.
