---
title:  Политически промени и преливане на гласове на парламентарни избори (2017-2024)
date: 2024-06-27 00:00:00
description: Как резултатите от изборите разкриват прехода на гласове от една партия в друга?
featured_image: /img/posts/2024-06-27-voter-transitions/cover.png
authors: [ "ivailo-partchev", "nikola-tulechki", "kosara-keskinova" ]
categories: [ "democracy" ]
tags: []
lang: bg
draft: false
type: "blog"
---

Повече от 30 години българите гласуват свободно - и доста непостоянно. Залюбват и разлюбват все нови и нови политически кумири в ускоряващ се ритъм. Резултатите са известни: процентът на гласуващите намалява, а избраните конфигурации стабилно водят до политическа нестабилност и неспособност да се състави правителство.

Обясним е интересът към тези движения, преливания, преразпределения на политическите предпочитания, които ни водят от една ситуация в друга. Анализите, които сме виждали публикувани досега, обикновено използват анкетни данни от екзит полове. Очевидното предимство да се работи на микроравнище (индивидуален гласоподавател) при този подход е съпроводено с редица недостатъци: малка и недостатъчно представителна извадка, самоподбор, неверни отговори, отсъствие на негласуващите...

<div class="flourish-embed flourish-sankey" data-src="visualisation/18520198"><script src="https://public.flourish.studio/resources/embed.js"></script></div>

Анализът, изработен от Ивайло Парчев, е на макроравнище: официалните данни на ЦИК, окрупнени на равнище община. В помощта на математически модел се определят тези преразпределения на гласовете, които дават най-просто и правдоподобно обяснение на наблюдаваните изборни резултати. Подробностите за модела са описани в тази  [статия](https://sci-hub.se/10.1287/mnsc.12.9.714)).

Графиката, изработена от екипа на “Данни за Добро”, позволява лесно да се проследят метаморфозите на политическия пейзаж. Поставете курсора над даден резултат, за да видите по-подробно входящите и изходящите потоци, или над даден поток за допълнителни данни. 

Входните данни се публикуват от ЦИК, но са достъпни в хармонизиран и по-удобен за използване вид на [страницата](https://bg-izbori.herokuapp.com/) на Петър Бакалов.

Графиката е достъпна в пълен вид [тук](https://public.flourish.studio/visualisation/18520198/). Тя, както и данните към нея могат да се използват съгласно условията на отворения лиценз [CC-BY](https://creativecommons.org/licenses/by/2.0/).