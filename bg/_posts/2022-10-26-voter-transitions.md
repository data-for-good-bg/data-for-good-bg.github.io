---
title:  Политическите промени и преливането на гласовете (2017-2022)
date: 2022-10-26 00:00:00
description: Как резултатите от изборите разкриват прехода на гласове от една партия в друга?     
featured_image: assets/img/voter-transitions.png
author: Ivailo Partchev & Nikola Tulechki 
lang: bg
---

<div class="flourish-embed flourish-sankey" data-src="visualisation/11580691"><script src="https://public.flourish.studio/resources/embed.js"></script></div>

Повече от 30 години българите гласуват свободно - и доста непостоянно. Залюбват и разлюбват все нови и нови политически кумири в ускоряващ се ритъм. Резултатите са известни: процентът на гласуващите намалява, а избраните конфигурации стабилно водят до политическа нестабилност и неспособност да се състави правителство.

Обясним е интересът към тези движения, преливания, преразпределения на политическите предпочитания, които ни водят от една ситуация в друга. Анализите, които сме виждали публикувани досега, обикновено ползват анкетни данни.

Инфографиката, която са изработили Ивайло Парчев и Никола  Тулечки, се основава на друг подход: математически модел на официалните данни на ЦИК на равнище община от последните пет парламентарни избори. Подробностите са трудни за обяснение (специалистите могат да погледнат [тук](https://sci-hub.se/10.1287/mnsc.12.9.714)), но метаморфозите на гласовете могат да се проследят и без детайлни обяснения.

Графиката в пълен вид е достъпна [тук](https://public.flourish.studio/visualisation/11580691/) и употребата ѝ, както и на [данните, от които е съставена](https://drive.google.com/drive/folders/1pbrwJiWBRGKRlhIzsA1SwQSfmmsY1phA?usp=sharing), е безплатна и могат да се използват съгласно условията на отворения лиценз [CC-BY](https://creativecommons.org/licenses/by/2.0/).