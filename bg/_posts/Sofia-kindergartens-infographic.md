---
title: Инфографика за кандидатстването за общински детски ясли и градини в София
date: 2021-04-21 00:00:00
description: Вижте няколко интересни графики и интерактивни карти за вероятността на дете с 13 т. да бъде прието в детска ясла или градина в София на първо класиране.     
featured_image: /assets/img/pages/Sofia-kindergarten-admission-map.png
author: Magdalena Petrova  
lang: bg
---

#### Инфографика
![](/assets/img/pages/Sofia-kindergarten-admission-probability-infographic-19.04.2021-small.png)
С въвеждането на критерия за уседналост при приема на деца в детските градини и ясли много родители живеещи над 3 г. в София се надяваха на по-голям шанс за прием в детско заведение.
Стандартният максимален брой точки по общи критерии тази година е 13. Дали обаче 13 т. са достатъчни за да бъде прието детето Ви в детска ясла или градина в София на първо класиране?
Това провери Магдалена Петрова - доброволец в "Данни за добро" и Data Scientist в отпуск по майчинство.

#### Интерактивни карти
[Набор 2020](https://kepler.gl/demo/map/carto?mapId=813ff022-e4d5-d3dc-e3ce-01fff3327423&owner=data-for-good-bg&privateMap=false)
[Набор 2019](https://kepler.gl/demo/map/carto?mapId=d384e6da-932c-5b42-e824-a4f9854d924b&owner=data-for-good-bg&privateMap=false)
[Набор 2018](https://kepler.gl/demo/map/carto?mapId=d5eb737b-4b8b-df0f-3800-83de5daae37d&owner=data-for-good-bg&privateMap=false)

#### Как са обобщени данните?
Данните са взети от Информационна система за обслужване на детските заведения (ИСОДЗ) и са актуални към 19.04.2021. С помощта на Python е компилирана достъпната информация за свободни места по район, детско заведение и групи за децата родени през 2020 г., 2019 г. и 2018 г., както и кандидатурите на деца към 19.04.2021. Всяко дете е преброено веднъж с максималния си брой точки в района, за който се отнасят. Тъй като инфографиката има за цел да даде най-обща картина, не са разглеждани свободните места по социални критерии и хронични заболявания.

#### За „Данни за добро”
Сдружение "Данни за добро" е основано в края на 2020 г. от група доброволци, които се занимават професионално с обработка на данни и споделят убеждението, че технологията трябва да се използва за добро и за подобряване на социалните различия, съществуващи в нашето общество. Нашата цел е да създадем интердисциплинарна общност, посветена на използването на данни за решаването на различни проблеми.
Работим с неправителствени организации от различни сектори и сме отворени за сътрудничество с публични и частни субекти за разрешаването на значими общественополезни проблеми чрез предоставяне на услуги, свързани с обработка и анализ на данни. 