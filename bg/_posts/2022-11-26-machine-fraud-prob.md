---
title: Вероятност за засичане на измама при контролното преброяване на машинния вот 
date: 2022-11-26 00:00:00
description: Колко избирателни секции трябва да се проверят за да се засече скрита в кода на машините манипулация на вота?     
featured_image: /assets/img/elections.png
author: Nikola Tulechki, Laura Tolosi
lang: bg
use_math: true
---

*Докато стилът на този пост е шеговит, той сериозно илюстрира как дори и минимален извадков контрол на бележките от 
машините за гласуване би засякъл скрит в софтуеъра опит за маниулация на вота*

Нека проиграем следния сценарии: 
Тео има неограничен достъп до кода на машините за гласуване.
Достатъчно сръчен е да може да го пренапише така, че той да прави каквото си поиска.
Твърдо решен е да се възползва злонамерено от този свой достъп,
за да подобри резултата на любимата си партия (ЛБ).

Тео ще добави няколко реда код, които да "бутнат" резултата на *ЛБ* с десет процента. 
За да стане това, всяка машина ще трябва да подмени автоматично вота на всеки десети гласоподавател
и вместо за партията за която е гласувал, да запише един глас повече за ЛБ. 

Дотук добре, но Тео знае, че  освен записа в паметта, машинта разпечатва и бележка,  
която гласоподавателят пуска в кутията. 
Ако той я погледне и на нея пише *ЛБ* вместо партията за която наистина е гласувал, 
той ще се оплаче на членовете на комисията и планът за подмяна ще бъде провален.

Затова Тео решава да инструктира машинта да разпечата бележка с истинския вот на избирателя, но да запише глас за *ЛБ* в паметта. 
Така гласоподавателят бива успешно заблуден и 
за да бъде засечена измамата, трябва да се сравнят бележките в кутията с данните в паметта на машината.

Тео знае, че такава проверка няма да се направи във всички секции и затова решава да сметне каква е вероятността,
при проверка на даден брой секции на случаен принцип неговата манипулация да бъде засечена. 
Очевидно ако всяка машина е компрометирана вероятността е 100%,
защото дори една секция да бъде проверена, 
разликата межсу протокола и бележките ще бъде засечена. 

*Дали обаче няма някакъв начин да се добави едно условие в кода,
което да намали броя на машините, в които има подмяна, така че вероятността да бъдат засечени при проверка да е приемливо малка.* 

Тео разбира се е много добър по математика (както и в търсенето в Гугъл). Той бързо намира отговор на въпроса си в 
[този пост](https://math.stackexchange.com/questions/1680387/at-least-k-successes-in-n-tries-without-replacement) в StackExchange.

Тео научава че, дистрибуцията на определени избрани елементи (в случая компрометирани секции) в случайна извадка без повтаряне е хипергеометрична. 
Тя може да се сметне със следното уравнение

$\mathsf P(W=k) = \dfrac{\dbinom{K}{k}~\dbinom{N-K}{n-k}}{\dbinom{N}{n}} \qquad \Big[0\leq k\leq \min(K, n) \leq \max(K, n) \leq N\Big]$


Където:

* $N$ e популацията (общ брой секции = 13000) 
* $K$ е общия брой избрани елементи (компрометирани секции)
* $n$ e размера на извадката
* $k$ e броя избрани елементи в извадката, (в случая 0)     
* $P(W=k)$ е вероятността да има $k$ елемента в извадката

На Тео даже не му се налага да го смята на ръка. 
Той може да използва този хипергеометричен калкулатор, 
за да сметне различните сценарии:

<script type="text/javascript" id="WolframAlphaScriptab7e3f4ceba7f23947ef49a3bbf93b56" src="//www.wolframalpha.com/widget/widget.jsp?id=ab7e3f4ceba7f23947ef49a3bbf93b56"></script>

Тео обича риска и решава да провери при колко машини вероятността да бъде заловен е по-малка от тази да не бъде заловен 
или $P(W=k)>0.5$. 

Ето резултатите:

* При 10% извадков контрол, $K=1300$ максималния брой секции които може да компрометира е *6*
* При 5% извадков контрол, $K=650$ максималния брой секции е *14*
* Дори и само 1% от секциите да се проверяват $K=130$, ако Tео компрометира повече от *70* секции, вероятността да го хванат е по-голяма от 50%  

Тео въобще не е доволен от резултата и бързо си дава сметка, че е безсмислено да се занимава повече с това.